<html>
  <head>
    <meta charset="utf8">

    <link href="https://fonts.googleapis.com/css?family=Roboto" rel="stylesheet">
    <link href="https://fonts.googleapis.com/css?family=Cardo" rel="stylesheet">

    <link rel="stylesheet" href="reading.css">
  </head>

  <body>
    <div class="application">
      <div class="reader">
        <h1 class="reader-reference">ΙΩΑΝΝΟΥ Γ</h1>

        <div class="reader-text break-paragraphs show-verse-numbers">
          <p>
            <span class="verse-number">1&nbsp;</span>Ὁ πρεσβύτερος Γαΐῳ τῷ ἀγαπητῷ, ὃν ἐγὼ ἀγαπῶ ἐν ἀληθείᾳ.<span class="sentence-break"></span>
          </p>

          <p>
            <span class="verse-number">2&nbsp;</span>Ἀγαπητέ, περὶ πάντων εὔχομαί σε εὐοδοῦσθαι καὶ ὑγιαίνειν, καθὼς εὐοδοῦταί σου ἡ ψυχή.<span class="sentence-break"></span>
            <span class="verse-number">3&nbsp;</span>ἐχάρην γὰρ λίαν ἐρχομένων ἀδελφῶν καὶ μαρτυρούντων σου τῇ ἀληθείᾳ, καθὼς σὺ ἐν ἀληθείᾳ περιπατεῖς.<span class="sentence-break"></span>
            <span class="verse-number">4&nbsp;</span>μειζοτέραν τούτων οὐκ ἔχω ⸀χαράν, ἵνα ἀκούω τὰ ἐμὰ τέκνα ἐν ⸀τῇ ἀληθείᾳ περιπατοῦντα.<span class="sentence-break"></span>
            <span class="verse-number">5&nbsp;</span>Ἀγαπητέ, πιστὸν ποιεῖς ὃ ἐὰν ἐργάσῃ εἰς τοὺς ἀδελφοὺς καὶ ⸀τοῦτο ξένους,
          </p>

          <p>
            <span class="verse-number">6&nbsp;</span>οἳ ἐμαρτύρησάν σου τῇ ἀγάπῃ ἐνώπιον ἐκκλησίας, οὓς καλῶς ποιήσεις προπέμψας ἀξίως τοῦ θεοῦ·
            <span class="verse-number">7&nbsp;</span>ὑπὲρ γὰρ τοῦ ὀνόματος ἐξῆλθον μηδὲν λαμβάνοντες ἀπὸ τῶν ⸀ἐθνικῶν.<span class="sentence-break"></span>
            <span class="verse-number">8&nbsp;</span>ἡμεῖς οὖν ὀφείλομεν ⸀ὑπολαμβάνειν τοὺς τοιούτους, ἵνα συνεργοὶ γινώμεθα τῇ ἀληθείᾳ.<span class="sentence-break"></span>
          </p>

          <p>
            <span class="verse-number">9&nbsp;</span>Ἔγραψά ⸀τι τῇ ἐκκλησίᾳ· ἀλλ’ ὁ φιλοπρωτεύων αὐτῶν Διοτρέφης οὐκ ἐπιδέχεται ἡμᾶς.<span class="sentence-break"></span>
            <span class="verse-number">10&nbsp;</span>διὰ τοῦτο, ἐὰν ἔλθω, ὑπομνήσω αὐτοῦ τὰ ἔργα ἃ ποιεῖ, λόγοις πονηροῖς φλυαρῶν ἡμᾶς, καὶ μὴ ἀρκούμενος ἐπὶ τούτοις οὔτε αὐτὸς ἐπιδέχεται τοὺς ἀδελφοὺς καὶ τοὺς βουλομένους κωλύει καὶ ἐκ τῆς ἐκκλησίας ἐκβάλλει.<span class="sentence-break"></span>
            <span class="verse-number">11&nbsp;</span>Ἀγαπητέ, μὴ μιμοῦ τὸ κακὸν ἀλλὰ τὸ ἀγαθόν.<span class="sentence-break"></span> ὁ ἀγαθοποιῶν ἐκ τοῦ θεοῦ ἐστιν· ὁ κακοποιῶν οὐχ ἑώρακεν τὸν θεόν.<span class="sentence-break"></span>
            <span class="verse-number">12&nbsp;</span>Δημητρίῳ μεμαρτύρηται ὑπὸ πάντων καὶ ὑπὸ αὐτῆς τῆς ἀληθείας· καὶ ἡμεῖς δὲ μαρτυροῦμεν, καὶ ⸀οἶδας ὅτι ἡ μαρτυρία ἡμῶν ἀληθής ἐστιν.<span class="sentence-break"></span>
          </p>

          <p>
            <span class="verse-number">13&nbsp;</span>Πολλὰ εἶχον ⸂γράψαι σοι⸃, ἀλλ’ οὐ θέλω διὰ μέλανος καὶ καλάμου σοι ⸀γράφειν·
            <span class="verse-number">14&nbsp;</span>ἐλπίζω δὲ εὐθέως ⸂σε ἰδεῖν⸃, καὶ στόμα πρὸς στόμα λαλήσομεν.<span class="sentence-break"></span>
            <span class="verse-number">15&nbsp;</span>Εἰρήνη σοι.<span class="sentence-break"></span> ἀσπάζονταί σε οἱ φίλοι.<span class="sentence-break"></span> ἀσπάζου τοὺς φίλους κατ’ ὄνομα.<span class="sentence-break"></span>
          </p>
        </div>
      </div>
    </div>
  </body>
</html>